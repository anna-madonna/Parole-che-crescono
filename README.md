#Parole che crescono
##Carmen Beraldi e Anna Madonna
Parole che crescono è un progetto educativo che nasce dall'incontro tra lettura dialogica e Comunicazione Aumentativa e Alternativa (CAA)
all'interno del nido di infanzia.
Il progetto si fonda sull'idea che il linguaggio non si sviluppi solo attraverso le parole,
ma prenda forma nella relazione, nel corpo, nei gesti e negli scambi quotidiani tra bambini e adulti.
Atraverso la creazione di ambienti narrativi accessibili e l'uso di materiali di lettura simbolizzati,
**Parole che crescono** promuove la partecipazione comunicativa di tutti i bambini, valorizzando la multimodalità come risorsa educativa.
La lettura diventa così uno spazio candiviso di esplorazione, ascolto e costruzione di significato,
in cui ogni bambino può trovare il proprio modo di parteciapre.
Il progetto si rivolge al contesto educativo del nido e coinvolge educatrici e famiglie in un percoro di riflessione e pratica condivisa,
con l'obiettivo di favorire uno sviluppo comunicativo inclusivo e precoce, centrato sulla qualità dell'ambiente e delle relazioni


##Il laboratorio


Le attività di lettura dialogica in CAA sono state proposte con regolarità, utilizzando libri simbolizzati e strategie di modeling da parte degli adulti,
in un clima di ascolto, attesa e partecipazione condivisa.
L'attenzione non è stata posta sulla prestazione linguistica , ma sull aprtecipazione e sulla qualità dell'interazione,
valorizzando gesti, sguardi, vocalizzazioni e prime parole come forme significative di comunicazione.
Il coinvolgimento delle educatrici e delle famiglie ha contribuito alla costruzione di un ambiente comunicativo più accessibile e coerente.

###I risultati

Nel corso del laboratorio si è osservato un progressivo aumento dell'attenzione condivisa, della durata degli scambi e delle iniziative spontanee,
espresse attraverso sguardi, vocalizzazioni e, laddove presenti, parole.
I bambini hanno mostrato maggiore coinvolgimento nelle attività di lettura, una più attiva esplorazione dei libri
e un incremento delle occasioni di turnazione comunicativa con l'adulto e con i pari.
La presenza dei simboli e il modeling costante da parte degli adulti hanno favorito l'anticipazione,
la comprensione della narrazione e la possibilità di intervenire in modo intenzionale, anche per i bambini con competenze linguistiche emergenti.
I risultati hanno inoltre messo in luce una dimensione collettiva del cambiamento.
I benefici osservati non si sono limitati a singoli bambni, ma hanno interessato l'intero gruppo,
suggerendo che un ambiente narrativo accessibile e multimodale favorisca la partecipazione comunicativa diffusa.
